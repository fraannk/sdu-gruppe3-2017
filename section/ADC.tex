\section{Analog-til-digital konvertering (ADC)}\label{sec:ADC}
En analog til digital konverter kan anvendes til at konvertere et sammenhængende analogt spændingssignal til et diskret digitalt nummer. TMC4C123GH6PM microcontrolleren har to identiske 12 bit A/D konvertere indbygget - ADC0 og ADC1. Det konverterede signal, kan derefter behandles vha. digitale signalbehandlingsmetoder. 
Da der ønskes at opbygge en stereostyret equalizer, bruges begge A/D konvertere. Konfigurationen er derfor ens på hhv. ADC0 og ADC1. Begge A/D konvertere kører uafhængigt af hinanden. Afhængig af hvilken Sample frequencer der er valgt, gemmes
resultatet af A/D konverteringen i et FIFO register (first in - first out). Da der kun er brug for én sample ad gangen, vælges ud fra databladet at konfigurere A/D konverterne med Sample sequencer 3, og derved gemmes resultatet af konverteringen også i ADCSSFIFO3 registeret for hhv. ADC0 og ADC1.
Da det ikke er alle porte, der kan anvendes på microcontrolleren til A/D konvertering, er PB5 valgt til at styre venstre kanal, og PE4 er valgt til at styre højre kanal. 
 
